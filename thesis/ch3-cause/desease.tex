%!TEX root = ../thesis.tex
\section{Příčiny ztráty hlasu}
\label{chap:cause:desease}

Nejčastěji je trvalá ztráta hlasu důsledkem chirurgického zákroku zvaného
totální laryngektomie\footnote{\textbf{laryngektomie}: larynx, laryngos -
hrtan, ectos, ectomia - odstranění, vynětí} neboli úplné odstranění hrtanu (larynx).
Odstraněním hrtanu, a tedy i hlasivek (glottis), přichází člověk o~schopnost
rozvibrovat vzduch vycházející z~plic, který je dále modulován artikulačním
ústrojím. Nejběžnější příčinou vedoucí k totální laryngektomii představuje
rakovina hrtanu v~pokročilém stádiu. V~mnohem nižší míře je na vině rakovina
hltanu či poškození hrtanu automobilovou nebo jinou traumatickou nehodou.
Podle \cite{Slavicek2000} přibude v České republice ročně přibližně 400 nových
onemocnění rakoviny hrtanu, z toho je přibližně jedna třetina léčena pomocí
totální laryngektomie. To představuje více než 100 nových případů trvalé
ztráty hlasu každý rok.

\subsection{Rakovina hrtanu} % (fold)
\label{chap:cause:desease:cancer}

Jak již bylo zmíněno výše, rakovina hrtanu je jedním z hlavních důvodů jeho chirurgického odstranění.
Přesná příčina vzniku nádorového onemocnění hrtanu doposud není známa, ale
z~průzkumů je zřejmá korelace mezi jeho vznikem, konzumací alkoholu a
kouřením. Jinými slovy, rizikovou skupinu tvoří lidé, kteří jsou
pravidelně vystavováni vlivu kouření, ať již aktivně (sami kouří) či pasivně
(vdechují cigaretový kouř), a zároveň si dopřávají nemalé množství alkoholu.
Dle dostupných zdrojů %\cite{Skvrnakova2010} 
90\% pacientů aktivně kouří.
Tento typ rakoviny postihuje převážně muže ve věku 50-60 let,
ale v~posledních letech je však zřejmý trend snižujícího se průměrného věku
pacientů. Z~celkovém počtu pacientů zhruba 20\%
představují ženy \cite{Skvrnakova2010}.



\subsubsection{Příznaky onemocněni} % (fold)
\label{chap:cause:desease:cancer:symptom}

Vznikající nádorové onemocnění v oblasti hrtanu se může projevovat různými
způsoby. Mezi hlavní faktory ovlivňující počáteční příznaky patří umístění nádoru a
jeho velikost.

Pokud je nádor umístěn přímo na hlasivkách, je již ve velmi raném stádiu onemocnění příznakem \textbf{chrapot}.
Ve většině případů se samozřejmě jedná o krátkodobé postižení hlasivek virovou infekcí. Pokud však chrapot přetrvává déle než tři týdny, je již doporučováno navštívit odborného lékaře.
U nádorů nacházejících se ve vchodu do hrtanu a v polykacích cestách se mohou
jako příznak objevovat \textbf{polykací obtíže}. Mezi další možné příznaky
patří \textbf{bolesti v~krku}, jednostranné bolesti vystřelující do ucha či
nepříjemný pocit při polykání. I~v~tomto případě krátkodobý výskyt nemusí
nutně znamenat rakovinu hrtanu, nicméně při obtížích trvajících déle než měsíc
je doporučováno důkladné  vyšetření lékařem.
Na základě umístění nádoru se může objevovat \textbf{dráždivý kašel} s možným
vykašláváním krve. Dalším možným příznakem je vznik \textbf{zduření na krku}.
V tomto případě je vhodné neprodleně vyhledat lékaře.

Z výše uvedených příznaků je zřejmé, že prvotní indicie naznačující vážné onemocnění
mohou být podceněny, a tím značně snížena šance na plné uzdravení pacienta.
V~případě včasného diagnostikování rakoviny hrtanu či hltanu je pravděpodobnost
úplného vyléčení pacienta bez trvalých následků dle \cite{Slavicek2000} více než 90\%


% subsubsection příznaky_onemocnění (end)

\subsubsection{Léčba nádorového onemocnění} % (fold)
\label{chap:cause:desease:cancer:treatment}

U nádorových onemocnění se v drtivé většině případů přistupuje k
\textbf{chirurgické léčbě}, \textbf{aktinoterapii} neboli ozařování a
\textbf{chemoterapii}. Nejinak tomu je i v případě rakoviny hrtanu a
polykacích cest obecně. Majoritní část pacientů je zpravidla nejprve
konfrontována s chirurgickou léčbou. Nejčastější prováděnými operačními zákroky jsou
\textbf{tracheostomie}, parciální laryngektomie, \textbf{totální
laryngektomie} a chordektomie. V~rámci této práce budou blíže popsány pouze
léčebné postupy přímo související s úplným odstraněním hrtanu a hlasivek.

Totální laryngektomie (TL), jak už název napovídá, představuje chirurgický
zákrok, při kterém je úplně odstraněn hrtan. V určitých případech může být
odstraněna pouze jeho část. Tento zákrok, ve spojení s léčbou
rakoviny hrtanu, poprvé vykonal Dr. Theodor Billroth 31. prosince roku 1873 ve
Vídni \cite{Gussenbauer1874} a v dnešní době je prováděn v podstatě nezměněným postupem.
Cílem této operace je odstranit orgán zasažený rakovinným bujením a
zamezit tak dalšímu šíření nemoci. Protože součástí hrtanu je také hrtanová příklopka
(epiglottis), která zamezuje nažádoucímu vniknutí potravy nebo tekutin do
dýchacích cest, přistupuje se po odstranění hrtanu k~trvalému oddělení jícnu a průdušnice.
Rozdíl mezi zdravým člověkem a osobou po totální laryngektomii je ukázán na
obr. \ref{fig:cause:desease:laryngectomy}.

\begin{figure}[htb]
  \begin{center}
    \def\svgwidth{0.9\linewidth}
    % \input{ch3-cause/figures/dychaci-cesty-tl.pdf_tex}
    \includegraphics[width=0.9\linewidth]{ch3-cause/figures/dychaci-cesty-tl}
    \caption[Schéma dýchacích cest zdravého člověka a pacienta po TL.]{(A) Schéma dýchacích cest zdravého člověka (B) Schéma dýchacích cest po totální laryngektomii.}
    \label{fig:cause:desease:laryngectomy}
  \end{center}
\end{figure}

Důsledkem trvalého oddělení jícnu a průdušnice je, že je znemožněno průchodu vzduchu do plic.
Z~tohoto důvodu je nezbytné společně s TL provést také \textbf{tracheotomii}, jejímž cílem je vytvořit otvor, kterým
bude proudit vzduch do plic a ven z~nich. Tento zákrok je prováděn i v případech, kdy dojde kdy dojde k uzávěře hrtanu například v důsledku alergické reakce na včelí bodnutí, otoku hranu nebo úrazu krku a postižená osoba se dusí. Při tracheotomii se provádí řez skrz kůži a průdušnici, následně se do vzniklého
otvoru se zavádí kanyla, která slouží k dýchání. Oblast krku, kde je tento operační zákrok obvykle prováděn, a
princip kanyly je znázorněn pro případ provedení tracheostomie u zdravého jedince na obr. \ref{fig:cause:desease:tracheostomy}. Ukázaný stav může být dočasný (například v případě alergické
reakce) nebo trvalý.

\begin{figure}[htb]
  \begin{center}
    \def\svgwidth{0.9\linewidth}
    % \input{ch3-cause/figures/dychaci-cesty-tl.pdf_tex}
    \includegraphics[width=0.9\linewidth]{ch3-cause/figures/tracheostomie}
    \caption[Tracheostomie.]{Tracheostomie.}
    \label{fig:cause:desease:tracheostomy}
  \end{center}
\end{figure}

Další významnou metodou využívanou k léčbě nádorových onemocnění představuje
\textbf{aktinoterapie} neboli léčba ozařováním. Tento postup spočívá v opakovaném vystavování pacienta ionizujícímu záření. Jeho energie je předávána buňce a ta je jím poškozována. Záření ovšem ovlivňuje i
zdravé buňky, které by měly ale být vůči poškozujícím účinkům ionizujícího záření odolnější než ty rakovinné. 
Z tohoto důvodu je uvedený léčebný postup pro organismus velkou zátěží.
K aktinoterapii se obvykle přistupuje u nejen pacientů, u kterých je cílem jejich úplné vyléčení, ale i v případech, kdy není úplné odstranění rakovinného onemocnění možné, tedy za účelem prodloužení a zkvalitnění života \cite{Slavicek2000}. Aktinoterapii je možné využít jak jako hlavní léčebnou metodu (primární
aktinoterapie), tak i v kombinaci s dalšími léčebnými postupy. 

V případě primární aktinoterapie je pacient léčen výhradně ozařováním. Cílem léčby je úplné odstranění všech defektních
buněk. Z principu, na němž je tento léčebný postup založen, a zejména v kontextu dopadů léčby na lidský organismus, je zřejmé, že tímto způsobem je ve většině případů možno léčit pouze malé nádory.

Ve spojení s chirurgickou léčbou rozlišujeme předoperační, pooperační nebo
tzv. sandwich (tj. před a po chirurgickém zákroku) aktinoterapii. 
K předoperačnímu ozařování se čsto přistupuje v případech, kdy není možné původní nádor vyoperovat.
Cílem je tedy tumor zmenšit do takové míry, aby jej bylo možné operačně
odstranit. Někdy je předoperační ozařování doprovázeno také chemoterapií, viz níže.
U pooperační aktinoterapie je cílem odstranit potencionální
mikroskopické zbytky tumoru, které by mohly znovu začít růst.

Velmi často se ve spojení s léčbou nádorových onemocnění hovoří o proceduře zvané
\textbf{chemoterapie}. Je založena na podávání léků zastavujících buněčné
dělení, tzv. cytostatik. %Zjednodušeně řečeno se jedná o velmi toxický koktejl
%látek sloužící k zahubení buňky tím, že poškodí určitou její část a zastaví
%tak proces dělení. 
Na tuto léčbu jsou citlivé převážně rychle se dělící buňky.
Právě defektní buňky tvořící tumor mají obvykle určitým způsobem poškozené opravné
mechanismy a v důsledku podávání cytostatik tak s větší pravděpodobností
zahynou. Samozřejmě nelze u chemoterapie hovořit o přesně zacílené léčbě.
Cytostatika postihují všechny buňky v lidském těle, a proto je možná na místě
srovnání s kobercovým bombardováním. S aplikací cytostatik je tak
spojena celá řada vedlejších rizik. Mezi nejzávažnější patří poškození ledvin
nebo poškození krvetvorby.

% \footnote{Při kobercovém bombardování
% dochází při ničení konkrétního cíle, ke zničení rozlehlé oblasti území. K
% prvnímu použití došlo ve Španělské občanské válce v roce 1937 a k hlavnímu
% rozmachu došlo v průběhu 2. světové války.}

Z výše uvedeného je zřejmé, že pacient má sice velkou šanci na úplné
vyléčení, ale v mnoha případech léčba zanechá trvalé následky v podobě trvalé ztráty
hlasu, ke které dochází zejména z~důvodu podcenění prvotních příznaků vážného onemocnění.

% subsubsection léčba_nádorového_onemocnění (end)

% subsection rakovina_hrtanu (end)
