%!TEX root = ../thesis.tex
\section{Příčiny ztráty hlasu}
\label{sec:cause:desease}

Nejčastěji je trvalá ztráta hlasu zapříčiněna chirurgickým zákrokem zvaným
totální laryngektomie\footnote{\textbf{laryngektomie}: larynx, laryngos -
hrtan, ectos, ectomia - odstranění, vynětí} neboli úplné odstranění hrtanu.
Odstraněním hrtanu, a tím i hlasivek (glottis), přichází člověk o~schopnost
rozvibrovat vzduch vycházející z~plic, který je dále modulován artikulačním
ústrojím. Nejběžnější příčinu vedoucí k totální laryngektomii představuje
rakovina hrtanu v~pokročilém stádiu. V~mnohem nižší míře je na vině rakovina
hltanu či poškození hrtanu automobilovou nebo jinou traumatickou nehodou.
Podle \cite{Slavicek2000} přibude v České republice ročně přibližně 400 nových
onemocnění rakoviny hrtanu, z toho je přibližně jedna třetina léčena pomocí
totální laryngektomie. To představuje více než 100 nových případů trvalé
ztráty hlasu každý rok.

\subsection{Rakovina hrtanu} % (fold)
\label{sub:cause:desease:cancer}

Jak již bylo zmíněno, rakovina hrtanu je jedním z hlavních důvodů odstranění
hrtanu. Tento typ rakoviny postihuje převážně muže ve věku 50-60 let.
V~posledních letech je však zřejmý trend snižujícího se průměrného věku
pacientů \cite{Skvrnakova2010}. Z~celkovém počtu pacientů zhruba 20\%
představují ženy.

Přesná příčina vzniku nádorovitého onemocnění hrtanu doposud není známa, ale
z~průzkumů je zřejmá korelace mezi vznikem rakoviny a konzumací alkoholu či
kouřením. Jinými slovy, mezi rizikovou skupinu patří lidé, kteří jsou
pravidelně vystavováni vlivu kouření, ať již aktivně (sami kouří) či pasivně
(vdechují cigaretový kouř) a zároveň si dopřávají nemalé množství alkoholu.
Podle \cite{Skvrnakova2010} 90\% pacientů aktivně kuří.

\subsubsection{Příznaky onemocněni} % (fold)
\label{ssub:cause:desease:cancer:symptom}

Vznikající nádorové onemocnění v oblasti hrtanu se může projevovat různými
způsoby. Mezi hlavní faktory ovlivňující počáteční příznaky patří umístění a
velikost nádoru.

Již ve velmi raném stádiu, kdy je nádor umístěn přímo na hlasivkách, je
příznakem \textbf{chrapot}. Ve většině případů se samozřejmě jedná o
krátkodobé postižení hlasivek virovou infekcí. Nicméně pokud chrapot trvá déle
než tři týdny, je již doporučováno navštívit odborného lékaře.
U nádorů nacházejících se ve vchodu do hrtanu a v polykacích cestách se mohou
jako příznak objevovat \textbf{polykací obtíže}. Mezi další možné příznaky
patří \textbf{bolesti v~krku}, jednostranné bolesti vystřelující do ucha čí
nepříjemný pocit při polykání. I~v~tomto případě krátkodobý výskyt nemusí
nutně znamenat rakovinu hrtanu, nicméně při obtížích trvajících déle než měsíc
je doporučováno důkladné  vyšetření lékařem.
Na základě umístění nádoru se může objevovat \textbf{dráždivý kašel} s možným
vykašláváním krve. Dalším možným příznakem je vznik \textbf{zduření na krku}.
V tomto případě je vhodné neprodleně vyhledat lékaře.

Z výše uvedených příznaků je zřejmé, že prvotní indicie o vážném onemocnění
mohou být podceněny a tím značně snížena šance na plné uzdravení pacienta.
V~případě včasného diagnostikování rakoviny hrtanu či hltanu je možnost
úplného vyléčení pacienta bez trvalých následků více než 90\%
\cite{Slavicek2000}.

% subsubsection příznaky_onemocněni (end)

\subsubsection{Léčba nádorového onemocnění} % (fold)
\label{ssub:cause:desease:cancer:treatment}

U nádorovitých onemocnění se v drtivé většině případů využívá
\textbf{chirurgické léčby}, \textbf{aktinoterapie} neboli ozařování a
\textbf{chemoterapie}. Nejinak tomu je i v případě rakoviny hrtanu a
polykacích cest obecně. Majoritní část pacientů je zpravidla nejprve
konfrontována s chirurgickou léčbou. Mezi nejčastější zákroky patří
\textbf{tracheostomie}, parciální laryngektomie, \textbf{totální
laryngektomie} a chordektomie. V~rámci této práce budou blíže popsány pouze
léčebné postupy přímo související s úplným odstraněním hrtanu a hlasivek.

Totální laryngektomie (TL), jak už název napovídá, představuje chirurgický
zákrok, při kterém je úplně odstraněn hrtan. V určitých případech může být
odstraněna i menší či větší část hltanu. Tento zákrok, ve spojení s léčbou
rakoviny hrtanu, poprvé vykonal Dr. Theodor Billroth 31. prosince roku 1873 ve
Vídni \cite{Gussenbauer1874} a do dnešní doby přežil v podstatě nezměněn.
Cílem této operace je odstranění orgánu zasaženého rakovinným bujením, a tedy
zamezení dalšího šíření nemoci. Součástí hrtanu je také hrtanová příklopka
(latinsky epiglottis), která zamezuje vdechnutí potravy nebo tekutin do
dýchacích cest. Po odstranění hrtanu by tedy potrava a tekutiny mohly být
vdechnuty do plic a z tohoto důvodu jsou jícen a průdušnice trvale odděleny.
Rozdíl mezi zdravým člověkem a osobou po totální laryngektomii je znázorněn na
obr. \ref{fig:cause:desease:laryngectomy}.

\begin{figure}[htb]
  \begin{center}
    \def\svgwidth{0.9\linewidth}
    % \input{ch2-cause/figures/dychaci-cesty-tl.pdf_tex}
    \includegraphics[width=0.9\linewidth]{ch2-cause/figures/dychaci-cesty-tl}
    \caption[Schéma dýchacích cest zdravého člověka (A) pacienta po totální laryngektomii (B)]{(A) Schéma dýchacích cest zdravého člověka (B) Schéma dýchacích cest po totální laryngektomii}
    \label{fig:cause:desease:laryngectomy}
  \end{center}
\end{figure}

Odstraněním spojení průdušnice a jícnu je zahrazena cesta vzduchu do plic.
Z~tohoto důvodu je nezbytné společně s TL vykonat také \textbf{tracheostomii}.
Cílem tohoto zákroku není léčba nádorovitého onemocnění, nýbrž vytvoření
vstupu pro vzduch směřující do plic a z~nich. Samotný zákrok se využívá i v
situacích, kdy dojde k uzávěře hrtanu a postižená osoba se dusí. K tomuto může
dojít například při alergické reakci na včelí bodnutí, otoku hrtanu, úrazu
apod. Při tracheostomii se provádí řez skrz kůži a průdušnici. Do vzniklého
otvoru se zavádí kanyla, která slouží k dýchání. Místo výkonu zákroku a
princip kanyly je znázorněn na obr. \ref{fig:cause:desease:tracheostomy}. Pro
lepší názornost je znázorněna tracheostomie se zavedenou kanylou u zdravého
člověka. Výsledek operace může být dočasný (například v případě alergické
reakce) nebo trvalý.

\begin{figure}[htb]
  \begin{center}
    \def\svgwidth{0.9\linewidth}
    % \input{ch2-cause/figures/dychaci-cesty-tl.pdf_tex}
    \includegraphics[width=0.9\linewidth]{ch2-cause/figures/tracheostomie}
    \caption[Tracheostomie]{Tracheostomie}
    \label{fig:cause:desease:tracheostomy}
  \end{center}
\end{figure}

Další významnou metodou využívanou k léčbě nádorových onemocnění představuje
\textbf{aktinoterapie} neboli léčba ozařováním. Podstatou postupu je
periodické vystavování buňky ionizujícímu záření. Energie z tohoto záření je
předávána buňce, která je tím poškozována. Tento postup se opírá o předpoklad,
že nádorové buňky jsou náchylnější k poškození. Záření ovšem ovlivňuje i
zdravé buňky, a proto je tato léčba pro organismus velkou zátěží.
Aktinoterapie je možné využít jednak u případů, kdy je cílem terapie úplné
vyléčení, tak i v případech, kdy naprosté odstranění onemocnění není možné. V
druhém případě je metoda využívána k prodloužení a zkvalitnění života
\cite{Slavicek2000}.

Aktinoterapii je možné využít jako hlavní léčebnou metodu (primární
aktinoterapie) nebo i ve spojení s ostatními metodami. V případě primární se k
léčbě využívá pouze ozařování a cílem je úplné odstranění všech defektních
buněk. Z podstaty metody, zejména dopadů léčby na lidský organismus, je
zřejmé, že tímto způsobem je ve většině případů možno léčit pouze malé nádory.

Ve spojení s chirurgickou léčbou rozlišujeme předoperační, pooperační nebo
tzv. sandwich (tj. před a po chirurgickém zákroku) aktinoterapii. Předoperační
ozařování je užíváno v případech, kdy není možné původní nádor vyoperovat.
Cílem je zmenšení tumoru do takové míry, aby jej bylo možné chirurgicky
odstranit. Někdy je předoperační ozařování spojeno s chemoterapií.
U pooperační aktinoterapie je záměrem odstranění potencionálních
mikroskopických zbytků tumoru, které by mohly znovu začít růst.

% TODO: Popisovat i vlivy aktinoterapie na organismus? Zarudnuti kuze atd?

Velmi často se ve spojení s léčbou rakoviny mluví i o proceduře zvané
\textbf{chemoterapie}. Podstatou je podávání léků zastavujících buněčné
dělení, tzv. cytostatik. Zjednodušeně řečeno se jedná o velmi toxický koktejl
látek sloužící k zahubení buňky tím, že poškodí určitou její část a zastaví
tak proces dělení. Na tuto léčbu jsou citlivé převážně rychle se dělící buňky.
Právě defektní buňky v tumoru mají obvykle určitým způsobem poškozeny opravné
mechanizmy a cytostatiky zasažená rakovinná buňka tak s větší pravděpodobností
zahyne. Samozřejmě nelze u chemoterapie hovořit o přesně zacílené léčbě.
Cytostatika postihují všechny buňky v lidském těle, a proto je možná namístě
srovnání s kobercovým bombardováním. S aplikací cytostatik je tak
spojena celá řada vedlejších rizik. Mezi nejzávažnější patří poškození ledvin
nebo poškození krvetvorby.

% \footnote{Při kobercovém bombardování
% dochází při ničení konkrétního cíle, ke zničení rozlehlé oblasti území. K
% prvnímu použití došlo ve Španělské občanské válce v roce 1937 a k hlavnímu
% rozmachu došlo v průběhu 2. světové války.}

Z výše uvedeného je zřejmé, že postižená osoba má velkou šanci na kompletní
vyléčení. V mnoha případech má však pacient trvalé následky (trvalá ztráta
hlasu) z~důvodu podcenění prvotních příznaků vážného onemocnění.

% subsubsection léčna_nádorového_onemocnění (end)

% subsection rakovina_hrtanu (end)
